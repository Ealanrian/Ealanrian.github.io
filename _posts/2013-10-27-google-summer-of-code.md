---
layout: post
title: Google summer of code [Dutch]
date: 2013-10-27 19:21
author: admin
comments: true
categories: [Random]
---
<h4>Google summer of code, wat is het</h4>
Google Summer of Code (GSOC) is een project van Google om studenten te betrekken bij opensource projecten. Door studenten te betalen om aan uitdagende projecten te werken met mentoren uit de projecten word er geprobeerd om de studenten in de community's te krijgen.

<!--more-->
<h5>Hoe werkt het?</h5>
Tijdens GSOC werk je voor een periode aan een project, in mijn geval Apache Celix event admin, en word je begeleid door een mentor vanuit de organisatie. Om te mogen deelnemen aan GSOC moet je je inschrijven, deze inschrijving bestaat uit een project idee en een motivatie waarom je mee wilt doen. Er zijn verschillende organisaties die van te voren al vast staande projecten aanleveren waarop je dus kan solliciteren of er is een idee waarop je een plan schrijft hoe je het wilt uitvoeren.

Je inschrijving word beoordeeld door de organisatie waar je voor gaat werken en ze zullen eventueel nog vragen stellen om opheldering te krijgen. Als alles goed gaat word je geaccepteerd en mag je dus mee doen aan GSOC.
<h5>Tijd</h5>
Officieel duurt GSOC 3 maand, van mei tot augustus, heel toevallig lopen die gelijk met de Amerikaanse zomervakantie. In die 3 maand is het de bedoeling dat je programmeert en actief deel bent van de community. Ik kom verder op nog terug op hoe ik de tijd heb ingedeeld.
<h5>Controle</h5>
Google heeft tijdens GSOC twee controle momenten, ongeveer halverwege en aan het eind. De halfweg controle bestaat uit een enquête die jij en je mentor invullen en wanneer dit positief is mag je door met het project. De eind controle bestaat weer uit een vragen lijst en er word verwacht dat je code samples upload. Dit is om te controleren of je ook daadwerkelijk hebt geprogrammeerd.
<h5>De beloning</h5>
Google betaald dus studenten voor het werk wat er aan de projecten word gedaan. In totaal was het dit jaar $5000 voor de student en $500 voor de mentor. Dat was dit jaar een totaal bedrag van ongeveer $5000000 wat betaald werd. Hierbij komen dan nog de goodies en de overhead kosten voor controle en dergelijke bij. Google gooit dus redelijk met geld.
<h6>Het geld</h6>
Als je geaccepteerd word voor GSOC krijg je al direct een deel van het geld. Je krijgt namelijk een prepaid credit card toegestuurd, met het Google logo er op, waarop $500 staat. Je hebt dus nog niks gedaan en al $500 dollar in de pocket. Als je de halfweg evaluatie door komt krijg je de tweede betaling, $2250 word op de creditcard bij geschreven. En als laatste krijg je bij het succesvol afronden van de eind evaluatie nogmaals $2250 dollar.
<h6>De echte beloning</h6>
Die $5000 is natuurlijk allemaal leuk en aardig maar daar doe je het niet voor. Het zijn de goodies waar je voor werkt. Samen met de creditcard krijg je aan het begin een Pen, een notebook en een sticker met de logo's van het jaar er op. Als je de eind evaluatie haalt krijg je echter het meest belangrijke object, het T-Shirt, Oja je krijgt ook nog een certificaat van deelname leuk voor naast al je andere certificaten <img alt=":P" src="http://tweakimg.net/g/s/puh2.gif" width="15" height="15" />.
<h4>Apache Celix en de event admin</h4>
Ik heb zelf mee gedaan aan GSOC op een project waar ik tijdens mijn stage mee te maken heb gekregen, Apache Celix. Apache Celix is een project wat als doel heeft een OSGi implementatie te maken in C. Tijdens mijn stage heb ik aan de Remote Service Admin gewerkt en mijn stage begeleider leek het wel leuk om als GSOC project de event admin te bouwen.
<h5>De aanmelding</h5>
Voor mij was de aanmelding relatief simpel, ik heb namelijk zelf mee geschreven aan de opdracht omschrijving en ik werd beoordeeld door mijn stage begeleider. Ik was dus ook vrij snel klaar met de aanmelding en ik heb ook maar 1 aanmelding geschreven. Ik kan helaas mijn aanmelding niet meer bekijken dus deze komt niet in het topic terug.
<h5>De tijdsindeling</h5>
Zoals al gezegd is het project afgestemd op de Amerikaanse zomer vakantie. Dit was best lastig aangezien ik nog moest stage lopen tot 1 juli. Omdat ik dus geen tijd zou hebben om al in mei te beginnen heb ik in mijn aanmelding vermeld dat ik van 1 juli tot en met 31 augustus zou gaan programmeren en daar tussen 1 week vakantie zou hebben. In totaal heb ik dus maar 8 weken gewerkt aan GSOC. Dit was echter geen probleem en zelfs redelijk normaal aangezien er ook mensen zijn die wel mee doen maar geen vakantie hebben, de mensen op het zuidelijk halfrond.
<h5>Het project</h5>
Dus 8 weken werken aan een project in C waar je nog niet heel veel ervaring in hebt. Leuke uitdaging. Ik heb de eerste 3 weken verpruts, er is echt niks fatsoenlijks uit gekomen in die weken en ik heb ook alles weg gegooid. Mijn mentor was namelijk een klein detail vergeten te melden. Hoe de spec, geschreven voor Java, geport kon worden naar C. Nadat dit eenmaal duidelijk was ging het als een speer en het resultaat is te vinden op bitbucket [1].
<h4>Wat heeft Google er aan</h4>
Google smijt tijdens GSOC behoorlijk met geld. Er word $500 dollar aan elke student gegeven voor er ook maar een letter code staat. Hier moet dus iets achter zitten en dat klopt. Google gebruikt GSOC om potentiele recruits te vinden. Ook maakt Google gebruik van de projecten of een deel van de projecten die meedoen aan GSOC.
<h4>Volgend jaar</h4>
Volgend jaar is de tiende editie van GSOC. Er zullen wat dingen veranderen, de beloning word met $500 verhoogd, er worden meer studenten toegelaten en meer projecten toegelaten. Of ik zelf mee ga doen weet ik nog niet zeker. Misschien nogmaals als student maar misschien ook wel als mentor, er van uit gaand dat ik voor die tijd commitor kan worden bij Celix.
<h4>Dit topic</h4>
Het lijkt me leuk om dit topic te gebruiken om ervaringen uit te wisselen, projecten op te zetten en om te praten over GSOC. Ook discussiëren over het ethische van een dergelijk programma is interessant.

[1]: <a title="https://bitbucket.org/Ealanrian/gsoc-celix-eventadmin" href="https://bitbucket.org/Ealanrian/gsoc-celix-eventadmin" target="_blank" rel="external nofollow">https://bitbucket.org/Ealanrian/gsoc-celix-eventadmin</a>
